# **Лабораторна робота №1 “Linear Regression”**

**Мета:** навчитись реалізовувати лінійну регресію та градієнтний спуск.

**Завдання:**
1. Викачати дані з [Google Drive](https://drive.google.com/drive/folders/17Xwk2quPb1qFmjG3KVloZqChrWdcZ8XS?usp=sharing).
2. Реалізувати лінійну регресію, яка за допомогою даних з колонки “x” прогнозує значення в колонці “y” (перша колонка у файлах — просто індекс, не ознака, не потрібно її використовувати). Тренування алгоритму повинно відбуватись лише на даних з train датасету. Test датасет слугує для перевірки якості вже натренованої моделі.
    - Візуалізувати дані з 'lab1_train.csv'.
    - Після кожної епохи виводити поточні значення ваг та функції втрат. Використовувати Mean Squared Error як функцію втрат.
    - Після того, як градієнтний спуск зійшовся, порахувати функцію втрат на тестових даних з 'lab1_test.csv'.
    - Візуалізувати на одному графіку дані з 'lab1_train.csv', 'lab1_test.csv' та лінію, до якої зійшовся розв’язок.

Існує багато способів підібрати ваги в лінійній регресії, але в даній лабораторній потрібно використати градієнтний спуск, а саме **класичний (батчевий) градієнтний спуск**, тобто одне оновлення ваг на одну епоху — не стохастичний і не мінібатчевий.

У лабораторії можна використовувати лише стандартні засоби мови програмування Python, а також бібліотеки Numpy та Matplotlib. **Заборонено** використовувати pandas, sklearn та подібні.

Лабораторна повинна бути оформлена у вигляді Jupyter Notebook, який можна виконати локально, або Kaggle Notebook, або Google Collab.
